---
layout: post
title: "Zadanie 2"
date: 2017-03-26
tags: ['wp', 'zadanie2']
---

Predmetom 2. zadania je spracovanie vybraného dokumentu (ideálne bakalárskeho projektu) z pôvodného ľubovoľného (Word, OpenOffice, LaTeX, …) formátu do formátu DocBook a vygenerovanie cieľového tvaru v PDF. Výsledný dokument bude mať rozsah minimálne 10 a maximálne 15 strán. Do rozsahu sa nezapočítavajú úvodné strany (obsah, zoznamy obrázkov a tabuliek), použitá literatúra a prílohy.

Požadované a kontrolné konštrukcie sú:

štandardné členenie textu na kapitola, podkapitola, podpodkapitola, príloha, generovaný obsah,
zvýraznenie slov, zvýraznenie členenia textu odrážkami alebo číslovaním,
odkazy na iné časti vlastného dokumentu, prípadne odkazy na URL,
poznámka pod čiarou,
zoznam použitej literatúry a zdrojov vrátane ich citácie v texte,
vloženie obrázku a tabuliek, odkazy na ne v texte; zoznam obrázkov a tabuliek v úvode alebo závere textu,
vytvorenie registra pojmov (indexu) s pojmami hierarchicky usporiadanými do dvoch úrovni, napríklad „cykly, while“, „cykly, for“ (najmenej ako ukážku na 10-15 pojmoch na predvedenie práce s registrom).
Súčasťou požiadaviek na zadanie je vytvorenie správy o zadaní 2, ktorá bude súčasťou vašej stránky o Webovom publikovaní na GitHube. Správa o rozsahu 150-250 slov bude obsahovať informácie o použitých elementoch a atribútoch, prípadne ukážky XML/XSLT demonštrujúce vykonané prispôsobenie DocBook šablon (nepovinné).

Na transformáciu zo zdrojového formátu DocBook do PDF použite upravenú šablónu na základe šablóny od Jiřího Koska (obsahuje i ukážku).

## Opis riešenia
Na riešenie zadania som použil poskytnutú šablónu. Ako dokument na transformáciu som si vybral správu k bakalárskej práci zo zimného semestra.


### Použité konštrukcie

#### Členenie textu
Na členenie textu sú v dokumente použité nasledovné konštrukcie:

* `<book>`
* `<chapter>`
* `<section>`
* `<para>`
* `<simpara>`

#### Zvýraznenie slov
Na zvýraznenie slov bol použitý element `<emphasis>` a členenie textu pomocou odrážok je vykonávané nasledovne:

{% highlight xml %}
<itemizedlist mark='bullet'>
  <listitem>
    <para>
        <ulink url="https://longitudes.ups.com/">UPS</ulink>
    </para>
  </listitem>
  <listitem>
    <para>
      <ulink url="https://www.ebayinc.com/stories/news/?">eBay inc.</ulink>
    </para>
  </listitem>
  <listitem>
    <para>
      <ulink url="http://www.nytimes.com/">New York Times</ulink>
    </para>
  </listitem>
</itemizedlist>
{% endhighlight %}

#### Odkazy na iné časti dokumentu, odkazy na url

Odkazovanie na URL je vykonávané pomocou elementu `<ulink>`.
{% highlight xml %}
  <ulink url="http://www.nytimes.com/">New York Times</ulink>
{% endhighlight %}

#### Poznámka pod čiarou

Poznámka pod čiarou bola použitá na konkretizovanie pojmu v texte. Jej tvar v XML je nasledovný:

{% highlight xml %}
<footnote>
  <para>75" Class J6300 Full LED Smart TV</para>
</footnote>
{% endhighlight %}

#### Zoznam použitej literatúry

Zoznam použitej literatúry sa nachádza na konci XML dokumentu (element `<bibliography>`).
Citovanie zo zoznamu bolo vykonané dvomi spôsobmi:

  1. element `<xref>` referencujúci id záznamu v bibliografii (`<xref linkend="bib.1" />`)
  2. element `<citation>` referencujúci skratku pridelenú záznamu (`<citation>about-wp</citation>`)


#### Obrázky a tabuľky

Pre vloženie obrázka bol použitý element `figure` s vnoreným elementom `<imagedata>`. Elementu `<imagedata>` bolo pridelené id, aby sa dal neskôr v texte referencovať pomocou elementu `<xref>`.

Tabuľka bola vytvorená pomocou elementu `<table>`. Šírka stĺpcov bola prispôsobená pomocou atribútu `colwidth`.

Pre pridanie zoznamu obrázkov a tabuliek bola upravená šablóna `thesis.xsl`. Pôvodné nastavenie bolo obohatené o hodnoty `figure` a `table`.

{% highlight xml %}
<xsl:param name="generate.toc">
book figure,table,title,toc
</xsl:param>
{% endhighlight %}


#### Register pojmov
Na vytvorenie registra pojmov bol použitý element `<indexterm>`. Usporiadanie do dvoch úrovní bolo docielené elementmi `<primary>` a `<secondary>`. Okrem základnej konštrukcie bola použitá aj konštrukcia indexujúca rozsah strán.

{% highlight xml %}
<indexterm class="startofrange" id="ix.wordpress"><primary>WordPress</primary></indexterm>
  ...
<indexterm class="endofrange" startref="ix.wordpress"/>

{% endhighlight %}

Následné vygenerovanie registra bolo vykonané pomocou elementu `<index>`.


#### Úpravy šablóny
Šablóna bola upravená podľa vzoru na stránke za účelom zamedziť deleniu slova Bratislava na titulnej strane dokumentu a zabezpečiť zobrazovanie veľkých písmen v názve kapitol.
